# Retrospektiivitekniikat

Retrospektiivitekniikoilla pyritään tuomaan helppo ja hyödyllinen rakenne sprintin jälkeiseen retrospektiivi tilaisuuteen. Näissä kaikissa on päätavoitteena tuoda esille esteitä tiimin etenemiselle, ja keksiä tapoja tuhota tai helpottaa näitä esteitä, sekä kehittää tiimin toimintaa yleisesti tehokkaammaksi. 

Start, Stop, Continue, More of, Less of Wheel - tekniikassa keskitytään viiteen eri osa-alueeseen, jotka tekniikan nimessäkin mainitaan. Nämä käydään läpi yhdessä, ottaen jokaisesta osasta kommentteja ja ehdotuksia tulevaa sprintiä varten. Ehdotukset kirjataan taululle, ja liitetään aina yhteen ympyrän sektoreista, riippuen onko se jotain mitä halutaan aloittaa tekemään, lopettaa, jatkamaan, lisäämään vai vähentämään. Isommassa tiimissä voidaan myös jakautua keskustelemaan osaryhmiin, joissa olisi hyvä olla useita eri rooleja tiimistä. Lopuksi päätetään näistä kerätyistä kommenteista, mitä halutaan ottaa käyttöön ensi sprintissä.

Glad, Sad, Mad - tekniikka toimii hyvin samalla tavalla, mutta kommentit on jaoteltu kommentin aiheesta heräävän tunteen mukaan. Kaikki tiimin jäsenet kirjoittavat korteihin jostain sprintin aikana tapahtuneesta asiasta tai esteestä, ja nämä kortit käydään nopeasti läpi, niin että kaikki ymmärtävät mistä on kyse, ja laitetaan kortit taululle. Kun kaikki kortit ovat taululla, äänestävät tiimin jäsenet kortteja, joista he haluavat keskustella lisää. Keskustelun tulee keskittyä kehitysideoihin.
Retrospektiivi kestää enintään tunnin verran, tai kunnes kortit on käsitelty.
